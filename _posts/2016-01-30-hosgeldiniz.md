---
layout: post
title: Hoşgeldiniz ve İlk Gün
date: 2016-01-30 10:00:00 +02:00
---

Herkese merhaba. Ben Berk. Öncelikle onca kurs arasından R kursunu tercih ettiğiniz için çok teşekkür ederiz :) Buradaki neredeyse herkes ilk tercihinden bu kursu seçmiş bulunuyor. 

Hepimiz bu 4 gün boyunca çok yoğun ve hızlı bir şekilde çalışacağız. Bu 4 günün sonunda aşağıdaki hedefleri tamamlamaya çalışacağız.

* R kurulumu, temel komutları ve işlevleri.
* R paketlerinin kullanımı
* R ile veri okutma yazdırma (csv, txt, xls, xlsx, RData).
* Veri analizi için önemli R paketlerini kullanma (dplyr, ggplot2)
* R ile istatistiki analizler

Mustafa ile önceki tecrübelerimiz gösterdi ki R eğitimi sunumun başında anlatmak ve kodları kopyalatmakla olmuyor, bazı şeyler oturmuyor. Aynı zamanda ikimiz de başlangıç düzeyinde kısa bir eğitim aldıktan sonra R kodlamayı projelerimizin amaçları doğrultusunda okuyarak, araştıraraak ve sorarak öğrendik. Bu yüzden, aynı zamanda bu 4 gün içerisinde katılımcıların 3-4 kişilik takımlar halinde basit birer veri analizi projelesi tamamlamalarını hedefliyoruz. Bu sayede interaktif bir şekilde eğitim sağlayabilecek ve herkesin kendi hızında öğrenmesine yardımcı olabileceğiz. Projenin amaçları

* Veri yoğun bir problemi ele alabilmek 
* Analize başlamadan önce veri setlerini doğru bir şekilde düzenleyip temizleyebilmek
* Doğru analizleri yapıp sonuçlara varabilmek
* Bu sonuçları herkesin anlayabileceği bir şekilde ve net bir dille sunabilmek

Veri analizi projelerini hazırlarken aşağıdaki araçları da kullanmayı öğreneceksiniz.

* **Github**: Proje kodlarını ve dökümanlarını depolayabileceğiniz bir yer görevi görecek. Aynı zamanda versiyonlama ve ortak çalışma konusunda da faydalı.
* Markdown (R Markdown): P
* Jekyll 
* Trello (opsiyonel)

Bugün öğleden sonra takımları ve detayları bu sayfadan açıklayacağız.